ACCIÓ POSITIVA
Estratègies destinades a establir la igualtat d'oportunitats per mitjà de mesures que permeten corregir o compensar a partir de la valoració de les diferències, la situació de desavantatge social econòmic en la qual es troba un grup determinat en termes comparatius com a resultat de pràctiques o sistemes socials.

ANDROCENTRISME
Visió del món i de les coses, des del punt de vista teòric i del coneixement, en la qual els homes són el centre i les mesures de totes elles, ocultant i fent invisible la resta, entre elles les aportacions i contribucions de les dones a la societat. Confon la humanitat amb l'home.

BARRERES INVISIBLES: 
Actituds resultants de les expectatives, normes i valors tradicionals que impedeixen la capacitació de les dones per als processos de presa de decisions, i per tant per a la seua plena participació en la societat.

COMUNICACIÓ SEXISTA   
No respon a la realitat i discrimina a les dones, bé invisibilitzant-les o anul·lant-les, o bé basant-se en estereotips tradicionals, reduint les dones a objectes sexuals, a l'oci o consum i a papers tradicionals. Expandeix una imatge de les dones reduccionista i simplificadora, a més de denigrant i vexatòria.

DISCRIMINACIÓ
Tracte desfavorable donat a una persona sobre la base de la seua pertinença a un grup concret, al marge de les seues capacitats personals.

DISCRIMINACIÓ DE GÈNERE
Desigualtat de tracte i oportunitats que reben les persones en funció dels atributs assignats culturalment al seu sexe i de la valoració del masculí sobre el femení. En les nostres societats estableix límits diferents per al desenvolupament i integració d'homes i dones en l'esfera de la vida pública i en l'espai familiar.
Determina la menor participació de la dona en l'esfera política i l'accés desigual als recursos productius, i incideix així en l'escàs accés de les dones a les instàncies de presa de decisions i exercici del poder
Abasta tots els àmbits de la vida i les relacions humanes, de manera que és impossible fer una relació, ni tan sols aproximada de les seues formes d'expressió i punts d'incidència.

ESTEREOTIP
Model de conducta social basat en opinions preconcebudes, que adjudiquen valors i conductes a les persones en funció del seu grup de pertinença (sexe, raça, edat, ètnia, salut, etc.). Un estereotip sexual és una idea que es fixa i perpetua pel que fa a les característiques que pressuposem pròpies d'un o un altre sexe.

FEMINISME
Corrent de pensament en permanent evolució per la defensa de la igualtat de drets d'oportunitats entre tots dos sexes. Constitueix una forma diferent d'entendre el món, les relacions de poder, les estructures socials i les relacions entre els sexes. Moviment social que reivindica els drets de les dones, per a aconseguir una nova organització social i un sistema de relacions entre persones, basades en el desenvolupament d'actituds de respecte, igualtat, corresponsabilitat i solidaritat entre els seus membres.

GÈNERE
Designació del que es considera propi de les dones (femení) o propi dels homes (masculí) i s'atribueix com a prejudici sociocultural a unes i a uns altres. No sol coincidir en el temps ni en les cultures i varia contínuament doncs es deriva del constructe ideològic, els costums i les condicions econòmiques de cada societat. Les característiques que conformen el gènere no són innates sinó apreses.

IGUALTAT DE GÈNERE
Situació en què tots els éssers humans són lliures de desenvolupar les seues capacitats personals i de prendre decisions, sense les limitacions imposades pels rols tradicionals, i en la qual es tenen en compte, valoren i potencien per igual les diferents conductes, aspiracions i necessitats de dones i homes.

INVISIBILITAT
Al llarg de la història les dones i les seues aportacions han sigut negades i ocultades. La història de la humanitat s'ha construït des de la visió androcéntrica del món que exclou a les dones, arribant a ni tan sols nomenar-la. Aquesta invisibilitat de les dones es deu a la desigualtat de gènere que parteix de la superioritat dels homes sobre les dones. 
