MASCLISME
El masclisme és una actitud de prepotència pel que fa a les dones. El sexisme no és tan evident. És un comportament individual o col·lectiu que menysprea un sexe en virtut de la seua biologia, perpètua la dominació dels homes i la subordinació de les dones.

MICROMASCLISME
El primer que va encunyar el terme va ser el terapeuta argentí Luis Bonino en 1990. Segons Bonino, es tracta de comportaments masculins que cerquen reforçar la superioritat sobre les dones. "Són xicotetes tiranies, terrorisme íntim, violència blana", "suau" o de baixa intensitat, tretes de dominació, masclisme invisible o partícula "micro" entesa com el capil·lar, el quasi imperceptible, la qual cosa està en els límits de l'evidència.

PATRIARCAT
Ordre de poder, una manera de dominació el paradigma de la qual és l'home. Està basat en la supremacia dels homes i del masculí, sobre la infravaloració de les dones i el femení. És així mateix, un ordre de domini d'uns homes sobre uns altres i d'alienació de les dones. El nostre món està dominat pels homes. En ell, les dones en diferents graus, són expropiades i sotmeses a opressió, de manera predeterminada. En aquest ordre s'apuntala als homes com a amos i dirigents del món- en qualsevol formació social-, es preserven per a ells poders de servitud sobre les dones i els fills i filles de les dones i se'ls permet expropiar-los les seues creacions i els seus béns materials i simbòlics.

ROL DE GÈNERE
Es refereix a la conducta social individual. Les nostres societats assignen rols diferenciats a homes i dones. Al rol de les dones correspondrien les responsabilitats de la criança, l'educació, l'atenció i cura de la família i organització i manteniment de la llar, activitats aquestes que constitueixen el que es defineix com a “treball reproductiu”. Per la seua banda, els homes tenen assignat el “rol reproductiu”, paper central per a ells vinculat a l'activitat econòmica o activitat “productiva”, com a “proveïdors” del nucli familiar.

SEXISME
Conjunt de tots i cadascun dels mètodes emprats en el si del patriarcat per a poder mantenir en situació d'inferioritat, subordinació i explotació al sexe dominat: el femení. El sexisme abasta tots els àmbits de la vida i les relacions humanes, de manera que és impossible fer una relació, no exhaustiva, sinó ni tan sols aproximada de les seues formes d'expressió i punts d'incidència.
La repressió de la sexualitat femenina i la divisió del treball per sexes són les dues primeres manifestacions del sexisme.

VIOLÈNCIA MASCLISTA
Les agressions de tot tipus que pateixen les dones són una manifestació més de les relacions de desigualtat que existeixen entre dones i homes. La violència  es fonamenta en la suposada superioritat d'un sexe sobre un altre, que afecta tota l'organització social, convertint-se en un dels més greus problemes polítics i socials de l'actualitat en el nostre país i segueix formant part de la realitat quotidiana. Les seues manifestacions són molt variades; des de les més evidents (maltractaments físics i psíquics, realitzats en l'àmbit domèstic), les agressions sexuals, assetjament sexual, violació... fins a les més sofisticades, com la publicitat, ja que projecta imatges de les dones que no es corresponen amb la realitat, utilitza un llenguatge que distorsiona, desvirtua i modifica la realitat, simplificant i empobrint la imatge de la societat i de les persones. Anàlisis realitzades revelen que la utilització en la publicitat de la imatge de la dona contribueix a reforçar els prejudicis sexistes sobre el paper de les dones en la societat.
